<h1 id="slovniky">Slovníky
<a href="#header-slovniky" class="header-link">#</a>
</h1>
<p>Další základní datový typ, který si představíme –
po číslech, řetězcích, seznamech a <var>n</var>-ticích –
jsou <em>slovníky</em> (angl. <em>dictionary</em>, <code>dict</code>).</p>
<p>Podobně jako seznamy, slovníky v sobě obsahují další hodnoty.
Na rozdíl od seznamů, ve kterých jsou všechny prvky
uspořádané do jedné sekvence, ve slovnících máme dva druhy
prvků: takzvaný <em>klíč</em> (angl. <em>key</em>) a <em>hodnotu</em> (angl. <em>value</em>).
Každému klíči je přiřazena jedna hodnota.</p>
<p>Slovník můžeš použít, když máš několik kousků
informací, které se dají pojmenovat, ale chceš s nimi
pracovat jako s jednou proměnnou.</p>
<p>Tady je slovník, který má tři klíče, a k nim příslušné tři hodnoty:</p>
<div class="highlight"><pre><span></span><span class="gp">&gt;&gt;&gt; </span><span class="n">ja</span> <span class="o">=</span> <span class="p">{</span><span class="s1">&#39;jméno&#39;</span><span class="p">:</span> <span class="s1">&#39;Anna&#39;</span><span class="p">,</span> <span class="s1">&#39;město&#39;</span><span class="p">:</span> <span class="s1">&#39;Brno&#39;</span><span class="p">,</span> <span class="s1">&#39;čísla&#39;</span><span class="p">:</span> <span class="p">[</span><span class="mi">3</span><span class="p">,</span> <span class="mi">7</span><span class="p">]}</span>
</pre></div><p>Hodnoty ze slovníku můžeš získat podobně jako
ze seznamu, jen místo indexu (pozice) použiješ klíč:</p>
<div class="highlight"><pre><span></span><span class="gp">&gt;&gt;&gt; </span><span class="n">ja</span><span class="p">[</span><span class="s1">&#39;jméno&#39;</span><span class="p">]</span>
<span class="go">&#39;Anna&#39;</span>
</pre></div><p>Zeptáš-li se na neexistující klíč, nebude se to Pythonu líbit:</p>
<div class="highlight"><pre><span></span><span class="gp">&gt;&gt;&gt; </span><span class="n">ja</span><span class="p">[</span><span class="s1">&#39;věk&#39;</span><span class="p">]</span>
<span class="gt">Traceback (most recent call last):</span>
  File <span class="nb">&quot;&lt;stdin&gt;&quot;</span>, line <span class="m">1</span>, in <span class="n">&amp;lt;module&amp;gt;</span>
<span class="gr">KeyError</span>: <span class="n">&#39;věk&#39;</span>
</pre></div><p>Hodnoty jdou podle klíče i měnit:</p>
<div class="highlight"><pre><span></span><span class="gp">&gt;&gt;&gt; </span><span class="n">ja</span><span class="p">[</span><span class="s1">&#39;čísla&#39;</span><span class="p">]</span> <span class="o">=</span> <span class="p">[</span><span class="mi">3</span><span class="p">,</span> <span class="mi">7</span><span class="p">,</span> <span class="mi">42</span><span class="p">]</span>
<span class="gp">&gt;&gt;&gt; </span><span class="n">ja</span>
<span class="go">{&#39;jméno&#39;: &#39;Anna&#39;, &#39;město&#39;: &#39;Brno&#39;, &#39;čísla&#39;: [3, 7, 42]}</span>
</pre></div><p>... nebo přidávat:</p>
<div class="highlight"><pre><span></span><span class="gp">&gt;&gt;&gt; </span><span class="n">ja</span><span class="p">[</span><span class="s1">&#39;jazyk&#39;</span><span class="p">]</span> <span class="o">=</span> <span class="s1">&#39;Python&#39;</span>
<span class="gp">&gt;&gt;&gt; </span><span class="n">ja</span>
<span class="go">{&#39;jméno&#39;: &#39;Anna&#39;, &#39;město&#39;: &#39;Brno&#39;, &#39;čísla&#39;: [3, 7, 42], &#39;jazyk&#39;: &#39;Python&#39;}</span>
</pre></div><p>... nebo ubírat příkazem <code>del</code>, podobně jako u seznamů:</p>
<div class="highlight"><pre><span></span><span class="gp">&gt;&gt;&gt; </span><span class="k">del</span> <span class="n">ja</span><span class="p">[</span><span class="s1">&#39;čísla&#39;</span><span class="p">]</span>
<span class="gp">&gt;&gt;&gt; </span><span class="n">ja</span>
<span class="go">{&#39;jméno&#39;: &#39;Anna&#39;, &#39;město&#39;: &#39;Brno&#39;, &#39;jazyk&#39;: &#39;Python&#39;}</span>
</pre></div><h2 id="vyhledavaci_tabulka">Vyhledávací tabulka
<a href="#header-vyhledavaci_tabulka" class="header-link">#</a>
</h2>
<p>Trochu jiné použití slovníku, než sdružování
„různých“ typů informací, je takzvaná
<em>vyhledávací tabulka</em> (angl. <em>lookup table</em>).
V ní mají typicky všechny hodnoty stejný typ.</p>
<p>Taková tabulka se hodí vždycky, když je potřeba
přiřadit nějaké hodnoty jiným hodnotám.
Jako v telefonním seznamu, kde každému jménu přísluší
nějaké číslo, nebo v překladovém slovníku, kde jsou slovům
přiřazeny překlady.</p>
<div class="highlight"><pre><span></span><span class="n">cisla</span> <span class="o">=</span> <span class="p">{</span>
    <span class="s1">&#39;Maruška&#39;</span><span class="p">:</span> <span class="s1">&#39;153 85283&#39;</span><span class="p">,</span>
    <span class="s1">&#39;Terka&#39;</span><span class="p">:</span> <span class="s1">&#39;237 26505&#39;</span><span class="p">,</span>
    <span class="s1">&#39;Renata&#39;</span><span class="p">:</span> <span class="s1">&#39;385 11223&#39;</span><span class="p">,</span>
    <span class="s1">&#39;Michal&#39;</span><span class="p">:</span> <span class="s1">&#39;491 88047&#39;</span><span class="p">,</span>
<span class="p">}</span>

<span class="n">barvy</span> <span class="o">=</span> <span class="p">{</span>
    <span class="s1">&#39;hruška&#39;</span><span class="p">:</span> <span class="s1">&#39;zelená&#39;</span><span class="p">,</span>
    <span class="s1">&#39;jablko&#39;</span><span class="p">:</span> <span class="s1">&#39;červená&#39;</span><span class="p">,</span>
    <span class="s1">&#39;meloun&#39;</span><span class="p">:</span> <span class="s1">&#39;zelená&#39;</span><span class="p">,</span>
    <span class="s1">&#39;švestka&#39;</span><span class="p">:</span> <span class="s1">&#39;modrá&#39;</span><span class="p">,</span>
    <span class="s1">&#39;ředkvička&#39;</span><span class="p">:</span> <span class="s1">&#39;červená&#39;</span><span class="p">,</span>
    <span class="s1">&#39;zelí&#39;</span><span class="p">:</span> <span class="s1">&#39;zelená&#39;</span><span class="p">,</span>
    <span class="s1">&#39;mrkev&#39;</span><span class="p">:</span> <span class="s1">&#39;červená&#39;</span><span class="p">,</span>
<span class="p">}</span>
</pre></div><h2 id="iterace">Iterace
<a href="#header-iterace" class="header-link">#</a>
</h2>
<p>Když dáš slovník do cyklu <code>for</code>, dostaneš klíče:</p>
<div class="highlight"><pre><span></span><span class="gp">&gt;&gt;&gt; </span><span class="n">popisy_funkci</span> <span class="o">=</span> <span class="p">{</span><span class="s1">&#39;len&#39;</span><span class="p">:</span> <span class="s1">&#39;délka&#39;</span><span class="p">,</span> <span class="s1">&#39;str&#39;</span><span class="p">:</span> <span class="s1">&#39;řetězec&#39;</span><span class="p">,</span> <span class="s1">&#39;dict&#39;</span><span class="p">:</span> <span class="s1">&#39;slovník&#39;</span><span class="p">}</span>
<span class="gp">&gt;&gt;&gt; </span><span class="k">for</span> <span class="n">klic</span> <span class="ow">in</span> <span class="n">popisy_funkci</span><span class="p">:</span>
<span class="gp">... </span>    <span class="nb">print</span><span class="p">(</span><span class="n">klic</span><span class="p">)</span>
<span class="go">str</span>
<span class="go">dict</span>
<span class="go">len</span>
</pre></div><p>Pokud chceš hodnoty, stačí použít metodu <code>values</code>:</p>
<div class="highlight"><pre><span></span><span class="gp">&gt;&gt;&gt; </span><span class="k">for</span> <span class="n">hodnota</span> <span class="ow">in</span> <span class="n">popisy_funkci</span><span class="o">.</span><span class="n">values</span><span class="p">():</span>
<span class="gp">... </span>    <span class="nb">print</span><span class="p">(</span><span class="n">hodnota</span><span class="p">)</span>
<span class="go">řetězec</span>
<span class="go">slovník</span>
<span class="go">délka</span>
</pre></div><p>Většinou ale potřebuješ jak klíče tak hodnoty.
K tomu mají slovníky metodu <code>items</code>,
která bude v cyklu <code>for</code> dávat dvojice:</p>
<div class="highlight"><pre><span></span><span class="gp">&gt;&gt;&gt; </span><span class="k">for</span> <span class="n">klic</span><span class="p">,</span> <span class="n">hodnota</span> <span class="ow">in</span> <span class="n">popisy_funkci</span><span class="o">.</span><span class="n">items</span><span class="p">():</span>
<span class="gp">... </span>    <span class="nb">print</span><span class="p">(</span><span class="s1">&#39;</span><span class="si">{}</span><span class="s1">: </span><span class="si">{}</span><span class="s1">&#39;</span><span class="o">.</span><span class="n">format</span><span class="p">(</span><span class="n">klic</span><span class="p">,</span> <span class="n">hodnota</span><span class="p">))</span>
<span class="go">str: řetězec</span>
<span class="go">dict: slovník</span>
<span class="go">len: délka</span>
</pre></div><div class="admonition note"><p>Existuje i metoda <code>keys()</code>, která vrací klíče.</p>
<p>To, co <code>keys()</code>, <code>values()</code> a <code>items()</code> vrací, jsou speciální objekty,
které kromě použití ve <code>for</code> umožňují další
operace: například pracovat s klíči jako s množinou.
V <a href="https://docs.python.org/3.0/library/stdtypes.html#dictionary-view-objects">dokumentaci</a>
Pythonu je to všechno popsáno.</p>
</div><p>V průběhu takového <code>for</code> cyklu nesmíš
do slovníku přidávat záznamy, ani záznamy odebírat:</p>
<div class="highlight"><pre><span></span><span class="o">&gt;&gt;&gt;</span> <span class="k">for</span> <span class="n">klic</span> <span class="ow">in</span> <span class="n">popisy_funkci</span><span class="p">:</span>
<span class="o">...</span>     <span class="k">del</span> <span class="n">popisy_funkci</span><span class="p">[</span><span class="n">klic</span><span class="p">]</span>
<span class="n">Traceback</span> <span class="p">(</span><span class="n">most</span> <span class="n">recent</span> <span class="n">call</span> <span class="n">last</span><span class="p">):</span>
  <span class="n">File</span> <span class="s2">&quot;&lt;stdin&gt;&quot;</span><span class="p">,</span> <span class="n">line</span> <span class="mi">1</span><span class="p">,</span> <span class="ow">in</span> <span class="o">&lt;</span><span class="n">module</span><span class="o">&gt;</span>
<span class="ne">RuntimeError</span><span class="p">:</span> <span class="n">dictionary</span> <span class="n">changed</span> <span class="n">size</span> <span class="n">during</span> <span class="n">iteration</span>
</pre></div><p>Hodnoty u už existujících klíčů ale měnit můžeš.</p>
<h2 id="jak_udelat_slovnik">Jak udělat slovník
<a href="#header-jak_udelat_slovnik" class="header-link">#</a>
</h2>
<p>Slovník se dá vytvořit dvěma způsoby.
První, pomocí {složených závorek}, jsme už viděli;
další využívají funkci <code>dict</code>.
Ta, ve stylu <code>str</code>, <code>int</code> či <code>list</code>, převede cokoli, co jde, na slovník.</p>
<p>Slovník je ovšem dost specifická struktura –
čísla nebo typické seznamy na něj převádět nejdou.
Můžeme ale na slovník převést <em>jiný slovník</em>.
Nový slovník žije svým vlastním životem;
následné změny se promítnou jen do něj.</p>
<div class="highlight"><pre><span></span><span class="n">barvy_po_tydnu</span> <span class="o">=</span> <span class="nb">dict</span><span class="p">(</span><span class="n">barvy</span><span class="p">)</span>
<span class="k">for</span> <span class="n">klic</span> <span class="ow">in</span> <span class="n">barvy_po_tydnu</span><span class="p">:</span>
    <span class="n">barvy_po_tydnu</span><span class="p">[</span><span class="n">klic</span><span class="p">]</span> <span class="o">=</span> <span class="s1">&#39;černo-hnědo-&#39;</span> <span class="o">+</span> <span class="n">barvy_po_tydnu</span><span class="p">[</span><span class="n">klic</span><span class="p">]</span>
<span class="nb">print</span><span class="p">(</span><span class="n">barvy</span><span class="p">[</span><span class="s1">&#39;jablko&#39;</span><span class="p">])</span>
<span class="nb">print</span><span class="p">(</span><span class="n">barvy_po_tydnu</span><span class="p">[</span><span class="s1">&#39;jablko&#39;</span><span class="p">])</span>
</pre></div><p>Druhá věc, která jde převést na slovník, je
<em>sekvence dvojic</em> klíč/hodnota:</p>
<div class="highlight"><pre><span></span><span class="n">data</span> <span class="o">=</span> <span class="p">[(</span><span class="mi">1</span><span class="p">,</span> <span class="s1">&#39;jedna&#39;</span><span class="p">),</span> <span class="p">(</span><span class="mi">2</span><span class="p">,</span> <span class="s1">&#39;dva&#39;</span><span class="p">),</span> <span class="p">(</span><span class="mi">3</span><span class="p">,</span> <span class="s1">&#39;tři&#39;</span><span class="p">)]</span>
<span class="n">nazvy_cisel</span> <span class="o">=</span> <span class="nb">dict</span><span class="p">(</span><span class="n">data</span><span class="p">)</span>
</pre></div><p>A to je vše, co se na slovník dá převést.</p>
<p>Jako bonus umí funkce <code>dict</code> ještě
brát pojmenované argumenty.
Každé jméno argumentu převede na řetězec,
použije ho jako klíč, a přiřadí danou hodnotu:</p>
<div class="highlight"><pre><span></span><span class="n">popisy_funkci</span> <span class="o">=</span> <span class="nb">dict</span><span class="p">(</span><span class="nb">len</span><span class="o">=</span><span class="s1">&#39;délka&#39;</span><span class="p">,</span> <span class="nb">str</span><span class="o">=</span><span class="s1">&#39;řetězec&#39;</span><span class="p">,</span> <span class="nb">dict</span><span class="o">=</span><span class="s1">&#39;slovník&#39;</span><span class="p">)</span>
<span class="nb">print</span><span class="p">(</span><span class="n">popisy_funkci</span><span class="p">[</span><span class="s1">&#39;len&#39;</span><span class="p">])</span>
</pre></div><div class="admonition note"><p>Pozor na to, že v tomhle případě musí být klíče
pythonní „jména“ – musí být použitelné jako jména proměnných.
Například takhle nejde zadat jako klíč řetězec
<code>"def"</code> nebo <code>"propan-butan"</code>.</p>
</div><p>Pojmenované argumenty jde kombinovat s ostatními
způsoby vytvoření <code>dict</code>.</p>
<h2 id="a_to_je_zatim_ke_slovnikum_vse">A to je zatím ke slovníkům vše
<a href="#header-a_to_je_zatim_ke_slovnikum_vse" class="header-link">#</a>
</h2>
<p>Chceš-li mít všechny triky, které  slovníky umí,
pěkně pohromadě, můžeš si stáhnout
<a href="https://pyvec.github.io/cheatsheets/dicts/dicts-cs.pdf">Slovníkový tahák</a>.</p>
<p>Kompletní popis slovníků najdeš
v <a href="https://docs.python.org/3.0/library/stdtypes.html#mapping-types-dict">dokumentaci</a>
Pythonu.</p>