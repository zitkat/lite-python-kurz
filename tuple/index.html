<h2 id="varnvar-tice"><var>N</var>-tice
<a href="#header-varnvar-tice" class="header-link">#</a>
</h2>
<p>Když už známe seznam, podívejme se na jeho sestřičku: takzvanou
<var>n</var>-tici (angl. <em>tuple</em>).</p>
<p><var>N</var>-tice, podobně jako seznam,
může obsahovat <var>n</var> prvků. 
<var>N</var>-tice se dvěma prvky je <em>dvojice</em>
neboli <em>pár</em> (angl. <em>pair</em>); se třemi
prvky <em>trojice</em> (angl. <em>3-tuple</em>),
se čtyřmi <em>čtveřice</em> (angl. <em>4-tuple</em>), atd.</p>
<div class="admonition note"><p>Existují i <var>n</var>-tice s jedním prvkem (hmm… „jednice”?)
a s nula prvky (prázdné <var>n</var>-tice, angl. <em>empty tuple</em>),
ale těmi se ze začátku nebudeme zabývat.</p>
</div><p><var>N</var>-tice se tvoří jako seznamy, jen kolem sebe nemají hranaté závorky.
Stačí čárky mezi prvky.</p>
<p>Chovají se skoro stejně jako seznamy, jen nejdou měnit.
Nemají tedy metody jako <code>append</code>
a <code>pop</code> a nedá se jim přiřazovat do prvků.
Dají se ale použít v cyklu <code>for</code>
a dají se z nich číst jednotlivé prvky.</p>
<div class="highlight"><pre><span></span><span class="n">osoby</span> <span class="o">=</span> <span class="s1">&#39;máma&#39;</span><span class="p">,</span> <span class="s1">&#39;teta&#39;</span><span class="p">,</span> <span class="s1">&#39;babička&#39;</span>
<span class="k">for</span> <span class="n">osoba</span> <span class="ow">in</span> <span class="n">osoby</span><span class="p">:</span>
    <span class="nb">print</span><span class="p">(</span><span class="n">osoba</span><span class="p">)</span>
<span class="nb">print</span><span class="p">(</span><span class="s1">&#39;První je </span><span class="si">{}</span><span class="s1">&#39;</span><span class="o">.</span><span class="n">format</span><span class="p">(</span><span class="n">osoby</span><span class="p">[</span><span class="mi">0</span><span class="p">]))</span>
</pre></div><div class="admonition note"><p>Vypadá to povědomě? Aby ne!
<var>N</var>-tice jsme už použili dříve:
<code>for jmeno in 'Hynek', 'Vilém', 'Jarmila':</code>
ve skutečnosti používá <var>n</var>-tici!</p>
</div><p>Když chceš <var>n</var>-tici předat do funkce,
narazíš na problém, že čárka odděluje jednotlivé
argumenty funkce.
V podobných případech musíš <var>n</var>-tici
uzavřít do závorek, aby bylo jasné, že jde o jednu
hodnotu (byť složenou).</p>
<div class="highlight"><pre><span></span><span class="n">seznam_dvojic</span> <span class="o">=</span> <span class="p">[]</span>
<span class="k">for</span> <span class="n">i</span> <span class="ow">in</span> <span class="nb">range</span><span class="p">(</span><span class="mi">10</span><span class="p">):</span>
    <span class="c1"># `append` bere jen jeden argument; dáme mu jednu dvojici</span>
    <span class="n">seznam_dvojic</span><span class="o">.</span><span class="n">append</span><span class="p">((</span><span class="n">i</span><span class="p">,</span> <span class="n">i</span><span class="o">**</span><span class="mi">2</span><span class="p">))</span>
<span class="nb">print</span><span class="p">(</span><span class="n">seznam_dvojic</span><span class="p">)</span>
</pre></div><p><var>N</var>-tice se hodí, pokud chceš z funkce vrátit
víc než jednu hodnotu.
Prostě v příkazu <code>return</code> oddělíš vracené hodnoty čárkou.
Vypadá to, že vracíš několik hodnot, ale
ve skutečnosti se vrací jen jedna <var>n</var>-tice.</p>
<div class="highlight"><pre><span></span><span class="k">def</span> <span class="nf">podil_a_zbytek</span><span class="p">(</span><span class="n">a</span><span class="p">,</span> <span class="n">b</span><span class="p">):</span>
    <span class="k">return</span> <span class="n">a</span> <span class="o">//</span> <span class="n">b</span><span class="p">,</span> <span class="n">a</span> <span class="o">%</span> <span class="n">b</span>
</pre></div><div class="admonition note"><p>Tahle funkce už mimochodem v Pythonu je: jmenuje se
<code>divmod</code> a je vždy k dispozici
(nemusí se importovat).</p>
</div><p>Python umí ještě jeden trik: pokud chceš přiřadit
do několika proměnných najednou, stačí je na levé
straně rovnítka oddělit čárkou a na pravou stranu
dát nějakou „složenou” hodnotu – třeba právě
<var>n</var>-tici.</p>
<div class="highlight"><pre><span></span><span class="n">podil</span><span class="p">,</span> <span class="n">zbytek</span> <span class="o">=</span> <span class="n">podil_a_zbytek</span><span class="p">(</span><span class="mi">12</span><span class="p">,</span> <span class="mi">5</span><span class="p">)</span>
</pre></div><p><var>N</var>-tice se k tomuto účelu hodí nejvíc, ale
jde to se všemi hodnotami, které jdou použít ve <code>for</code>:</p>
<div class="highlight"><pre><span></span><span class="n">x</span><span class="p">,</span> <span class="n">o</span> <span class="o">=</span> <span class="s1">&#39;xo&#39;</span>
<span class="n">jedna</span><span class="p">,</span> <span class="n">dva</span><span class="p">,</span> <span class="n">tri</span> <span class="o">=</span> <span class="p">[</span><span class="mi">1</span><span class="p">,</span> <span class="mi">2</span><span class="p">,</span> <span class="mi">3</span><span class="p">]</span>
</pre></div><h2 id="funkce_ktere_vraceji_varnvar-tice">Funkce, které vracejí <var>n</var>-tice
<a href="#header-funkce_ktere_vraceji_varnvar-tice" class="header-link">#</a>
</h2>
<p><code>zip</code> je zajímavá funkce.
Používá se ve <code>for</code> cyklech, podobně jako funkce <code>range</code>, která „dává” čísla.</p>
<p>Když funkce <code>zip</code> dostane dva seznamy
(či jiné věci použitelné ve <code>for</code>),
„dává” dvojice, a to tak, že nejdřív spáruje
první prvek jednoho seznamu s prvním prvkem
druhého seznamu,
pak druhý s druhým, třetí s třetím a tak dál.</p>
<p>Hodí se to, když máš dva seznamy se stejnou
strukturou – příslušné prvky k sobě „patří”
a chceš je zpracovávat společně:</p>
<div class="highlight"><pre><span></span><span class="n">osoby</span> <span class="o">=</span> <span class="s1">&#39;máma&#39;</span><span class="p">,</span> <span class="s1">&#39;teta&#39;</span><span class="p">,</span> <span class="s1">&#39;babička&#39;</span><span class="p">,</span> <span class="s1">&#39;vrah&#39;</span>
<span class="n">vlastnosti</span> <span class="o">=</span> <span class="s1">&#39;hodná&#39;</span><span class="p">,</span> <span class="s1">&#39;milá&#39;</span><span class="p">,</span> <span class="s1">&#39;laskavá&#39;</span><span class="p">,</span> <span class="s1">&#39;zákeřný&#39;</span>
<span class="k">for</span> <span class="n">osoba</span><span class="p">,</span> <span class="n">vlastnost</span> <span class="ow">in</span> <span class="nb">zip</span><span class="p">(</span><span class="n">osoby</span><span class="p">,</span> <span class="n">vlastnosti</span><span class="p">):</span>
    <span class="nb">print</span><span class="p">(</span><span class="s1">&#39;</span><span class="si">{}</span><span class="s1"> je </span><span class="si">{}</span><span class="s1">&#39;</span><span class="o">.</span><span class="n">format</span><span class="p">(</span><span class="n">osoba</span><span class="p">,</span> <span class="n">vlastnost</span><span class="p">))</span>
</pre></div><p>Když <code>zip</code> dostane tři seznamy,
bude tvořit trojice, ze čtyř seznamů nadělá čtveřice a tak dále.</p>
<p>Další funkce, která vrací dvojice, je <code>enumerate</code>.
Jako argument bere seznam (či jinou věc použitelnou
ve <code>for</code>) a vždy spáruje index (pořadí v seznamu) s příslušným prvkem.
Jako první tedy dá
(0, <em>první prvek seznamu</em>), potom
(1, <em>druhý prvek seznamu</em>),
(2, <em>třetí prvek seznamu</em>)
a tak dále.</p>
<div class="highlight"><pre><span></span><span class="n">prvocisla</span> <span class="o">=</span> <span class="p">[</span><span class="mi">2</span><span class="p">,</span> <span class="mi">3</span><span class="p">,</span> <span class="mi">5</span><span class="p">,</span> <span class="mi">7</span><span class="p">,</span> <span class="mi">11</span><span class="p">,</span> <span class="mi">13</span><span class="p">,</span> <span class="mi">17</span><span class="p">,</span> <span class="mi">19</span><span class="p">,</span> <span class="mi">23</span><span class="p">,</span> <span class="mi">29</span><span class="p">]</span>

<span class="k">for</span> <span class="n">i</span><span class="p">,</span> <span class="n">prvocislo</span> <span class="ow">in</span> <span class="nb">enumerate</span><span class="p">(</span><span class="n">prvocisla</span><span class="p">):</span>
    <span class="nb">print</span><span class="p">(</span><span class="s1">&#39;Prvočíslo č.</span><span class="si">{}</span><span class="s1"> je </span><span class="si">{}</span><span class="s1">&#39;</span><span class="o">.</span><span class="n">format</span><span class="p">(</span><span class="n">i</span><span class="p">,</span> <span class="n">prvocislo</span><span class="p">))</span>
</pre></div><h2 id="male_varnvar-tice">Malé <var>n</var>-tice
<a href="#header-male_varnvar-tice" class="header-link">#</a>
</h2>
<p>Jak vytvořit <var>n</var>-tici s žádným nebo jedním prvkem? Takhle:</p>
<div class="highlight"><pre><span></span><span class="n">prazdna_ntice</span> <span class="o">=</span> <span class="p">()</span>
<span class="n">jednoprvkova_ntice</span> <span class="o">=</span> <span class="p">(</span><span class="s1">&#39;a&#39;</span><span class="p">,</span> <span class="p">)</span>
</pre></div><p>Druhý příklad jde i bez závorek –
<code>jednoprvkova_ntice = 'a',</code> –
ale to vypadá jako zapomenutá čárka.
Když budeš <em>opravdu</em> potřebovat jednoprvkovou
<var>n</var>-tici, radši ji pro přehlednost ozávorkuj.</p>
<h2 id="kdy_pouzit_seznam_a_kdy_varnvar-tici">Kdy použít seznam a kdy <var>n</var>-tici?
<a href="#header-kdy_pouzit_seznam_a_kdy_varnvar-tici" class="header-link">#</a>
</h2>
<p>Seznamy se používají, když předem nevíš,
kolik v nich přesně bude hodnot,
nebo když je hodnot mnoho.
Například seznam slov ve větě,
seznam účastníků soutěže, seznam tahů ve hře
nebo seznam karet v balíčku.
Oproti tomu <code>for pozdrav in 'Ahoj', 'Hello', 'Hola', 'Hei', 'SYN':</code>
používá <var>n</var>-tici.</p>
<p><var>N</var>-tice se často používají na hodnoty
různých typů, kdy má každá „pozice”
v <var>n</var>-tici úplně jiný význam.
Například seznam můžeš použít na písmena abecedy,
ale dvojice index–hodnota z <code>enumerate</code>
je <var>n</var>-tice.</p>
<p>Prázdné <var>n</var>-tice a <var>n</var>-tice s jedním
prvkem se zapisují trochu divně a má to své důvody:
může-li nastat situace, kdy takovou sekvenci budeš
potřebovat, většinou je lepší sáhnout po seznamu.
Například seznam hracích karet v ruce nebo
seznam lidí aktuálně přihlášených do soutěže
může být občas prázdný.</p>
<p>Seznamy i n-tice mají i technické limity:
<var>n</var>-tice nejdou měnit a až se naučíme pracovat se slovníky,
zjistíme že seznamy tam nepůjdou použít jako klíče.</p>
<p>Často není úplně jasné, který typ použít
– v takovém případě je to pravděpodobně jedno.
Řiď se instinktem. :)</p>