<h1 id="prvni_program">První program
<a href="#header-prvni_program" class="header-link">#</a>
</h1>
<div class="highlight"><pre><span></span><span class="gp">&gt;&gt;&gt; </span><span class="mi">3</span> <span class="o">+</span> <span class="mi">4</span>
<span class="go">8</span>
</pre></div><p>Psaní příkazů přímo v Pythonu, <em>interaktivně</em>,
má jednu velkou nevýhodu:
to, co napíšeš, se ztratí, jakmile zavřeš okno příkazové řádky.
Na jednoduché výpočty to nevadí, ale až budou tvoje programy složitější,
budeš je potřebovat nějak uložit.</p>
<p>Otevři editor. Můžeš ho mít buď naistalovaný (Instrukce jsou <a href="naucse:page?lesson=beginners/install-editor">zde</a> nebo použij repl.com.</p>
<p>V něm vytvoř nový soubor, do kterého napiš následující text:</p>
<div class="highlight"><pre><span></span><span class="nb">print</span><span class="p">(</span><span class="s2">&quot;Ahoj světe!&quot;</span><span class="p">)</span>
</pre></div><p>Pak soubor ulož jako <code>ahoj.py</code>:</p>
<p>Pokud máš v ukládacím okýnku možnost zvolit <em>kódování</em>, zvol <code>UTF-8</code>.
Můžeš–li zvolit typ souboru, zvol <code>.py</code> nebo „všechny soubory“.</p>
<h2 id="spusteni">Spuštění
<a href="#header-spusteni" class="header-link">#</a>
</h2>
<p>Otevři si příkazovou řádku.
Pomocí <code>cd</code> donaviguj do adresáře, kde máš soubory ke kurzům Pythonu.</p>
<div class="admonition note"><p>S příkazovou řádkou jsme se seznámili
v <a href="naucse:page?lesson=beginners/cmdline">minulé lekci</a>, která popisuje i změnu aktuálního
adresáře pomocí příkazu <code>cd</code>.</p>
</div><p>Na replit.com není třeba se nikam donavigovat, stačí kliknout na záložku <code>Shell</code>, ve které se ti otevře příkazová řádka v té správné složce.</p>
<p>Pak a zadej tento příkaz:</p>
<div class="highlight"><pre><span></span><span class="gp">$ </span>python ahoj.py
</pre></div><p>Pokud se vypíše hláška <code>Ahoj světe!</code>, gratuluji!
Napsal/a jsi svůj první program v Pythonu!</p>
<p>Jestli to nefunguje, zkontroluj, že:</p>
<ul>
<li>Jsi ve správném adresáři. Zkus <code>pwd</code> (Unix) nebo <code>cd</code> (Windows).
Aktuální adresář musí být ten, do kterého jsi uložil/a
soubor s programem.</li>
<li>Soubor se opravdu jmenuje <code>ahoj.py</code>.
Pomocí <code>ls</code> (Unix) nebo <code>dir</code> (Windows) zkontroluj, že se soubor opravdu
jmenuje <code>ahoj.py</code> a ne třeba <code>ahoj.py.txt</code>.
Jestli ne, ulož ho znovu pod správným jménem.</li>
<li>Soubor <code>ahoj.py</code> obsahuje správný příkaz, včetně všech uvozovek a závorek.</li>
<li>Znak <code>$</code> nezadáváš – v materiálech je proto, aby bylo
poznat že jde o příkaz příkazové řádky.
Na <code>$</code> (nebo, na Windows, <code>&gt;</code>) končí dotaz, který vypíše sám počítač.
Příkaz, který zadáváš ty, je jen <code>python ahoj.py</code>.</li>
</ul>
<p>A jestli to pořád nefunguje, zeptej se
kouče.</p>
<div class="admonition style-note"><p class="admonition-title">Typografická vsuvka</p>
<p>V Pythonu je většinou jedno, kde napíšeš mezeru. Stejně jako náš příkaz
<code>print("Ahoj světe!")</code> by fungovalo třeba:</p>
<div class="highlight"><pre><span></span><span class="nb">print</span>      <span class="p">(</span>   <span class="s2">&quot;Ahoj světe!&quot;</span>     <span class="p">)</span>
</pre></div><p>Je ale zvykem dodržovat určitá pravidla.
Jako v češtině se po otvírací závorce a za
ozavírací závorkou nepíše mezera.
Na rozdíl od češtiny ale mezeru nepiš ani mezi <code>print</code> a závorkou.
„Správně“ je tedy:</p>
<div class="highlight"><pre><span></span><span class="nb">print</span><span class="p">(</span><span class="s2">&quot;Ahoj světe!&quot;</span><span class="p">)</span>
</pre></div><p>V rámci uvozovek má pak každá mezera význam: když napíšeš
<code>"    Ahoj      světe!"</code>, mezery navíc se objeví ve výsledné hlášce.</p>
</div>