<h2 id="jak_opakovat_a_neopakovat_emseem">Jak opakovat – a neopakovat <em>se</em>
<a href="#header-jak_opakovat_a_neopakovat_emseem" class="header-link">#</a>
</h2>
<p>Udělej v editoru nový soubor a ulož ho jako <code>cykly.py</code>.
Budeš v něm zkoušet <em>cykly</em>.</p>
<p>První opakovací program, který napíšeš, bude dělat tohle:</p>
<ul>
<li>Stokrát po sobě:<ul>
<li>Napiš "Nikdy nebudu odsazovat o tři mezery!"</li>
</ul>
</li>
</ul>
<p>Přeložené do jazyka Python to vypadá následovně:</p>
<div class="highlight"><pre><span></span><span class="k">for</span> <span class="n">i</span> <span class="ow">in</span> <span class="nb">range</span><span class="p">(</span><span class="mi">100</span><span class="p">):</span>
    <span class="nb">print</span><span class="p">(</span><span class="s1">&#39;Nikdy nebudu odsazovat o tři mezery!&#39;</span><span class="p">)</span>
</pre></div><p>Na ono <code>for i in range(100)</code> se detailněji podíváme za chvíli,
teď to pro nás bude “hlavička”, která říká “opakuj stokrát”.</p>
<p>Podobnou “hlavičku” už jsi viděl/a u příkazu <code>if</code>.
Stejně jako u <code>if</code> tu je na konci dvojtečka a za ní následuje
odsazený blok – <em>tělo</em> příkazu; to na co se hlavička vztahuje.
Tělo příkazu <code>if</code> se provede jen někdy;
tělo příkazu <code>for</code> se opakuje několikrát dokola.</p>
<h3 id="seznameni_se_seznamy">Seznámení se Seznamy
<a href="#header-seznameni_se_seznamy" class="header-link">#</a>
</h3>
<p>Než se pustíme dále do poznávání cyklu <code>for</code>, představíme si jeden datový typ, kterému se budeme podrobněji věnovat v kurzu později. Pro lepší vysvětlení a pochopení i ho ale představíme už teď. 
Jedná se tzv. <code>seznamy</code>. Pro začátek můžeš seznam chápat jako třeba nákupní seznam. Obsahuje seřazené položky (prvky), které lze měnit, upravovat, přidávat a odebírat. Vytvoříme si tedy takový malý nákupní seznam.</p>
<div class="highlight"><pre><span></span><span class="n">nakupni_seznam</span> <span class="o">=</span> <span class="p">[</span><span class="s2">&quot;chleba&quot;</span><span class="p">,</span><span class="s2">&quot;mleko&quot;</span><span class="p">,</span><span class="s2">&quot;jablka&quot;</span><span class="p">,</span><span class="s2">&quot;maslo&quot;</span><span class="p">,</span><span class="s2">&quot;maso&quot;</span><span class="p">]</span>
</pre></div><p>Seznam je seřazený v pořadí, ve kterém byl vytvořen. Zkusíme vybrat první položku:</p>
<div class="highlight"><pre><span></span><span class="gp">&gt;&gt;&gt; </span><span class="n">nakupni_seznam</span><span class="p">[</span><span class="mi">0</span><span class="p">]</span>
<span class="go">&#39;chleba&#39;</span>
</pre></div><p>Seznam obsahuje pět položek a jednotlivé prvky jsou číslovány (jak je v Pythonu zvykem) od nuly. Co se ale stane, když vybereme položku mimo náš rozsah?</p>
<div class="highlight"><pre><span></span><span class="gp">&gt;&gt;&gt; </span><span class="n">nakupni_seznam</span><span class="p">[</span><span class="mi">5</span><span class="p">]</span>
</pre></div><p>Položky lze vybírat také pomocí zvoleného rozsahu. Touto způsobu se říká <em>slicing</em>.Takto vybereš první tři položky ze seznamu. Opět ale pozor na rozsah</p>
<div class="highlight"><pre><span></span><span class="gp">&gt;&gt;&gt; </span><span class="n">nakupni_seznam</span><span class="p">[</span><span class="mi">0</span><span class="p">:</span><span class="mi">3</span><span class="p">]</span>
<span class="go">[&#39;chleba&#39;, &#39;mleko&#39;, &#39;jablka&#39;]</span>
</pre></div><p>Jak to ale souvisí s cyklem <code>for</code>. Ono totiž k práci se seznamem se dokonale hodí právě cyklus <code>for</code>. V úvodu kapitoly jsme měli za úkol vypsat 100x "Nikdy nebudu odsazovat o tři mezery!". Co kdybychom si úlohu trochu modifikovali a chtěli postupně vypisovat každou z položek v nákupním seznamu?</p>
<div class="highlight"><pre><span></span><span class="n">nakupni_seznam</span><span class="p">[</span><span class="mi">0</span><span class="p">]</span>
<span class="n">nakupni_seznam</span><span class="p">[</span><span class="mi">1</span><span class="p">]</span>
<span class="n">nakupni_seznam</span><span class="p">[</span><span class="mi">2</span><span class="p">]</span>
<span class="n">nakupni_seznam</span><span class="p">[</span><span class="mi">3</span><span class="p">]</span>
<span class="n">nakupni_seznam</span><span class="p">[</span><span class="mi">4</span><span class="p">]</span>
</pre></div><p>Nicméně tato možnost bude zejména pro dlouhé seznamy dost nepraktická. 
Přitom Pythonu stačí říct: <code>Pro pokožku v seznamu vytiskni položku</code></p>
<div class="highlight"><pre><span></span><span class="k">for</span> <span class="n">polozka</span> <span class="ow">in</span> <span class="n">nakupni_seznam</span><span class="p">:</span>
    <span class="nb">print</span><span class="p">(</span><span class="n">polozka</span><span class="p">)</span>
</pre></div><p>Otevírá se tím další možnost a to využití podmínek (<code>if</code> a <code>else</code>). Předpokládejme, že nákupní seznam se jednou promění v nákup a ten budeme chtít někam uklidit. Přitom všechny položky začínající na <em>m</em> patří do lednice. Zbytek můžeme složit do spižírny. Zařadíme tedy do <code>for</code> cyklu podmínku, která nám označí položky, které do lednice patří a které ne.</p>
<div class="highlight"><pre><span></span><span class="k">for</span> <span class="n">polozka</span> <span class="ow">in</span> <span class="n">nakupni_seznam</span><span class="p">:</span>
    <span class="k">if</span> <span class="s2">&quot;m&quot;</span> <span class="ow">in</span> <span class="n">polozka</span><span class="p">:</span>
        <span class="nb">print</span><span class="p">(</span><span class="n">polozka</span> <span class="o">+</span> <span class="s2">&quot; vlozena do lednice&quot;</span><span class="p">)</span>
    <span class="k">else</span><span class="p">:</span>
        <span class="nb">print</span><span class="p">(</span><span class="s2">&quot;polozka nepatri do lednice&quot;</span><span class="p">)</span>
</pre></div><h3 id="range">Range
<a href="#header-range" class="header-link">#</a>
</h3>
<p>Vraťme se k <code>for i in range(100)</code>.
Už víš, že to znamená „Pro každé <var>i</var> ze sekvence <code>range(100)</code>“.
Co je ale to <code>range</code>? Když si ho vypíšeš, nevypadne nic vysvětlujícího:</p>
<div class="highlight"><pre><span></span><span class="gp">&gt;&gt;&gt; </span><span class="nb">range</span><span class="p">(</span><span class="mi">100</span><span class="p">)</span>
<span class="go">range(0, 100)</span>
</pre></div><p>Je ale použité jako „sekvence“
v <code>for <var>promenna</var> in <var>sekvence</var></code>.
Je to nějaký výčet, nějaká posloupnost hodnot.
A teď už umíš vypsat, jaké to jsou!</p>
<div class="highlight"><pre><span></span><span class="k">for</span> <span class="n">i</span> <span class="ow">in</span> <span class="nb">range</span><span class="p">(</span><span class="mi">5</span><span class="p">):</span>   <span class="c1"># Doporučuju použít jen 5 místo 100</span>
    <span class="nb">print</span><span class="p">(</span><span class="n">i</span><span class="p">)</span>
</pre></div><p>neboli česky:</p>
<ul>
<li>Pro každé <var>i</var> z <code>range(5)</code>:<ul>
<li>Vypiš <var>i</var></li>
</ul>
</li>
</ul>
<p>Program spusť. Jaká čísla se vypíšou? (Neboli: co je v sekvenci <code>range(5)</code>?)</p>
<div class="solution" id="solution-0">
    <h3>Řešení</h3>
    <div class="solution-cover">
        <a href="naucse:solution?solution=0"><span class="link-text">Ukázat řešení</span></a>
    </div>
    <div class="solution-body" aria-hidden="true">
        <p>Vypíšou se čísla od 0 do 4!
Program funguje steně, jako kdybys napsal/a:</p>
<div class="highlight"><pre><span></span><span class="n">i</span> <span class="o">=</span> <span class="mi">0</span>
<span class="nb">print</span><span class="p">(</span><span class="n">i</span><span class="p">)</span>

<span class="n">i</span> <span class="o">=</span> <span class="mi">1</span>
<span class="nb">print</span><span class="p">(</span><span class="n">i</span><span class="p">)</span>

<span class="n">i</span> <span class="o">=</span> <span class="mi">2</span>
<span class="nb">print</span><span class="p">(</span><span class="n">i</span><span class="p">)</span>

<span class="n">i</span> <span class="o">=</span> <span class="mi">3</span>
<span class="nb">print</span><span class="p">(</span><span class="n">i</span><span class="p">)</span>

<span class="n">i</span> <span class="o">=</span> <span class="mi">4</span>
<span class="nb">print</span><span class="p">(</span><span class="n">i</span><span class="p">)</span>
</pre></div><p>V sekvenci <code>range(5)</code> jsou čísla 0, 1, 2, 3 a 4. Je jich celkem pět.</p>
    </div>
</div><p>Funkce <code>range(n)</code> vrací <em>sekvenci čísel</em>.
Začíná od 0 a čísel v ní je přesně <var>n</var>.
(Na samotné <var>n</var> se tedy už nedostane.)</p>
<p>Často budeš potřebovat Pythonu říct, ať něco „<var>n</var>-krát zopakuje“.
Na to můžeš použít <code>for i in range(n)</code> („pro každé <var>i</var> od 0 do
<var>n</var>-1“) s tím, že proměnná <var>i</var> – „počitadlo“ – tě nezajímá.
V programu ji jednoduše nepoužiješ.</p>
<p>Teď by už mělo být jasné, jak funguje původní program:</p>
<div class="highlight"><pre><span></span><span class="k">for</span> <span class="n">i</span> <span class="ow">in</span> <span class="nb">range</span><span class="p">(</span><span class="mi">100</span><span class="p">):</span>
    <span class="nb">print</span><span class="p">(</span><span class="s1">&#39;Nikdy nebudu odsazovat o tři mezery!&#39;</span><span class="p">)</span>
</pre></div><ul>
<li>Zopakuj 100krát:<ul>
<li>Vypiš <code>'Nikdy nebudu odsazovat o tři mezery!'</code></li>
</ul>
</li>
</ul>
<p>Python píše hlášky, jednu za druhou, a u toho si v promněnné <var>i</var>
počítá, jak už je daleko.</p>
<p>Vzpomeň si teď, jak jsme vybírali jednotlivé položky ze seznamů prostřednictvím indexu <em>nakupni_seznam[i]</em>. Takto lze procházet seznam i pomocí <code>for</code>. Rovnou si představíme metodu <code>len ()</code>. Tato metoda vrací počet prvků v objektu. Náš seznam má pět položek a proto:</p>
<div class="highlight"><pre><span></span><span class="gp">&gt;&gt;&gt; </span><span class="nb">len</span><span class="p">(</span><span class="n">nakupni_seznam</span><span class="p">)</span>
<span class="go">5</span>
</pre></div><p>Funkci lze používat také pro jiné datové typy, například <em>string</em>.</p>
<div class="highlight"><pre><span></span><span class="gp">&gt;&gt;&gt; </span><span class="nb">len</span><span class="p">(</span><span class="s1">&#39;Ahoj&#39;</span><span class="p">)</span>
<span class="go">4</span>
</pre></div><p>Náš nákupní seznam si můžeme takto vypsat s použitím indexování:</p>
<div class="highlight"><pre><span></span><span class="k">for</span> <span class="n">i</span> <span class="ow">in</span> <span class="nb">range</span><span class="p">(</span><span class="nb">len</span><span class="p">(</span><span class="n">nakupni_seznam</span><span class="p">)):</span>
    <span class="nb">print</span><span class="p">(</span><span class="n">nakupni_seznam</span> <span class="p">[</span><span class="n">i</span><span class="p">])</span>
</pre></div><div class="admonition style-note"><p>Proměnná <var>i</var> se v matematice typicky používá pro <em>celá čísla</em>;
je to zkratka z termínu <em>index</em> (číslo prvku).
V programování se tradičně používá pro číslo průchodu cyklem,
jako v příkladu výše.
Pro lepší pochopení bývá dobré použít popisnější jméno proměnné, tady
například <code>cislo_vypisu</code>; v krátkých a přehledných cyklech – a zvlášť v těch
které proměnnou nepoužívají – se ale často setkáš s krátkým <code>i</code>, <code>j</code>, <code>k</code>…</p>
<p>Někteří programátoři pojmenovávají ignorovanou proměnnou <code>_</code> (podtržítko).
To je pro Python jméno jako jakékoli jiné, ničím se neliší od <code>i</code> nebo <code>x</code>:</p>
<div class="highlight"><pre><span></span><span class="k">for</span> <span class="n">_</span> <span class="ow">in</span> <span class="nb">range</span><span class="p">(</span><span class="mi">100</span><span class="p">):</span>
  <span class="nb">print</span><span class="p">(</span><span class="s1">&#39;Nikdy nebudu odsazovat o tři mezery!&#39;</span><span class="p">)</span>
</pre></div></div>